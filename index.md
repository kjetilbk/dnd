
# Bokbinderen Lirion

## Innhold
{:toc}

## Hovedkonsept:
En mesterbokbinder som har fått kontakt med den kriminelle underverdenen, fordi han driver et svartemarked for tilgang til Candlekeep.
Grunnet hans fingernemhet i bokbinderiet, og av kriminell nødvendighet, har han fått ferdighetene til en rogue.
Men: en mystisk Sult Etter Kunnskap, som hans læremester i bokbinderiet også hadde før han forsvant, gjør at han leser enormt med bøker, spesielt om magi.

## Hooks

### Hoved-hooks:

- Hva er hans Sult Etter Kunnskap, som hans læremester hadde før ham?
- Hvor vil sulten ta ham?
  - antageligvis fører den ham til Candlekeep
  - han forfølger nok drømmen om magi noe, og blir en rogue med litt self-made wizard, men i hvor stor grad?
- (Hva skjedde med læremesteren?)


### Side-hooks:

- Den kriminelle underverdenen er et lunefullt sted: Allierte, venner, rivaler og business-partnere. Denne kan potensielt dukke opp, på godt og vondt.
- Om vårt eventyr tar oss vekk fra den vanlige verden lenge, vil bokbinderiet måtte drives av hans ansatte. Hvordan har det gått med de?

## Rolle:
- God med bøker og hender, dårlig med ord. Jobbet bokbinderiet til suksess gjennom kompetanse, ikke sosial teft
- en rar ikke-synergisk multiclass gjør ham kanskje ikke optimal til alt, men supergøy utility (investigation, history, gøye spells og skills)

# Bakgrunn

**Hovedmomenter:**
- Driver et bokbinderi i Baldur's Gate
- Bruker tilgangen til uutgitte bøker for å gi tilgang til Candlekeep til høyeste betaler
- Pengene fra svartemarkedet bruker han på sin sjeldne boksamling for å mette sin mystiske tiltagende Sult Etter Kunnskap
- Forholdet hans til svartemarkedet gjør ham involvert med den kriminelle underverdenen i Baldur's Gate
- Mesteren hadde samme tegn på samme Sult Etter Kunnskap før han forsvant

## Fortid

### Fortid: I læra

Gikk i lære hos en gammel, litt snodig mesterbokbinder. Ble raskt gitt større tillit da de smidige hendene, det kvikke hodet
og den genuine fascinasjonen for bøker gjorde ham svært effektiv, på tross av sin direkte og litt sosialt merkelige fremtoning.
Gjorde etter hvert alle de viktigste oppdragene fra Sverdkystens største forlag.

### Fortid: Mesteren

Etter hvert tar han nesten alle oppdragene. Mesteren bruker mer og mer tid bøyd over en eller annen gammel bok.
Mesteren sitter over bøkene når han drar for dagen, og sitter der fremdeles når han igjen kommer på morgenen – tydelig
utslitt, med ristende hender, men ute av stand til å stoppe. Hva det enn var mesteren prøvde å finne ut av kunne ikke tydeligvis
ikke vente. Noen ganger, når de bandt store, tunge magibøker på vegne av noen forlag, ville mesteren vente med å 
ferdigstille bokbinderiet til han hadde lest ut hele boka.

I et forsøk på å forstå sin mester, begynner han også å utforske bøkene. Det er spesielt bøkene om magi, tapt kunnskap og
parallelle verdener som mesteren har fordypet seg i, og snart har han også fattet interesse for denne litt hemmelige verdenen.

Interessen, som starter i leting etter ledetråder, blir snart en fascinasjon, så en dedikasjon – og så merker han at 
heller ikke han klarer å legge bøkene fra seg før de er lest ferdig.

Og så, kort tid etter han selv får mesterbrevet, forsvinner læremesteren.

Det tar noen måneder å få kontroll på skuta, men utgiverne merker fort at den dedikerte nyslåtte mesteren leverer den
samme kvaliteten som de alltid har gjort. 

### Fortid: Fra bokbinder til kriminell

Tvangssøkenen etter kunnskap vedvarer.

Det holder ikke lenger å lese bøkene som kommer gjennom bokbinderiet. Han begynner å kjøpe bøker med egne penger, men
pengene strekker ikke til.

Mange av hans bekjente fra forlagsbransjen snakker om hvor fantastisk Candlekeep-biblioteket er, men også hvor ekstremt
vanskelig det er å få innpass:

For å få tilgang til Candlekeep må man donere en bok biblioteket ikke allerede har i sin portefølje. Det viser seg
vanskelig, selv for bemidlede bokinteresserte, å skaffe slike bøker.

Han får en idé: Finnes det en garantert kilde til bøker som verdens største bibliotek ikke allerede har? Ja – hva med
bøker som ikke enda er utgitt? Hva med bøker som er ferdig skrevet, redigert og klare til utgivelse, men som enda ikke
er bundet? 

Han tester ut idéen sin på forlagsfolk som gjerne betaler en god slant for tilgang til Candlekeep. Det virker.
Gangen i det blir etter hvert rutine: Bokbinderiet melder til forlaget at bokbindingen vil ta litt lenger tid for denne
boka. I realiteten er en utgave ekspressbehandlet, og blir levert til kjøper, som reiser til Candlekeep. Munkene i 
Candlekeep er fornøyd, for hva er vel ikke bedre for verdens største bibliotek enn å også bli verdens raskeste til å ha
bøkene i hyllene? Om penger har vekslet hender for å få til det på veien, er det greit for dem.

Men hans private kontakter er ikke et stort nok kundegrunnlag. Og forlagene må heller ikke få nyss i hva som foregår.
Han trenger hjelp. Og hva er fellesnevneren mellom velbemidlede kunnskapsinteresserte kunder og evnen til å skjule en noe
lyssky virksomhet? Lauget – Baldur's Gates kriminelle underverden sin største organisasjon.

Og snart blir han viklet inn i et kriminelt liv. Først litt, så helt. Den rare bokbinderen må raskt lære seg å navigere 
byens skygger: der tvilsomme folk, store penger og skarpe kniver ofte deler rom. Han blir forsøkt ranet i bakgater,
forsøkt tvunget opp i et hjørne når den direkte, sosialt inkompetente tunga hans lirer av seg feil ord – og mestrer snart
like stor fingernemhet med penger, kniver og piler som han gjør med lim og bokrygger.

Den lukrative inntektskilden skaper forventninger i Lauget om å holde høy takt.
Snart krever virksomheten så mye at bokbinderiet må skalere opp den normale driften for
å kunne plukke ut nok bøker til Candlekeep-kunder. Han ansetter halv-alven Peter og halvlingen Myra i lære.

### I skyggen av Candlekeep

Kunnskapssøkenen hans stanser ikke.
Hans personlige samling med sjeldne magiske bøker blir større, og notatboken hans med tanker om hvordan magi kan hentes
frem i den virkelige verden er raskt stor.

Hans sikreste inntekstskilde, og dermed sikreste kilde til kunnskap, er salget av Candlekeep-tilgang. Han vil gjøre alt for å
beskytte den, og lite for å risikere den. Ironisk nok er det også nettopp Candlekeep som inneholder uttømmelige mengder
kunnskap – ville han kunne mettet sin sult en gang for alle om han entret biblioteket?

Men han tør ikke.

Det er flere grunner. Praktiske grunner. Han *er* operasjonen – alle forlagskontakter, alle kundekontakter, hele
nettverket går gjennom ham personlig. Mira og Petyr vet ingenting om hvordan det fungerer.
Lauget har forventninger om høy takt og tilgjengelighet. Han har ikke tid til en ferie.

Men det er også en annen grunn. En han ikke helt klarer å sette ord på.

Hva om biblioteket ikke er stedet hvor sulten mettes, men stedet
hvor den *konsumerer*? Hva om han, når han først står foran de uttømmelige hyllene, ikke klarer å stoppe? Ikke klarer å
gå? Hva om han, som mesteren, bare... forsvinner inn i kunnskapen?

Sent om kvelden, når han binder bøker han knapt klarer å la være å åpne, merker han hvordan tanken på Candlekeep både
lokker og skremmer. Drømmer om uendelige hyller som forsvinner inn i mørket. Våkner med følelsen av å ha glemt noe
avgjørende.

Men sulten vokser sterkere. Motstanden blir vanskeligere. Og han vet, på en måte han ikke helt forstår, at en dag vil
frykten ikke lenger holde ham borte.